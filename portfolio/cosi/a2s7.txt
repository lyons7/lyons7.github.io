FIORDILIGI (sola) Ei parte ... senti ... ah no! Partir si lasci, Si tolga ai sguardi miei l'infausto oggetto Della mia debolezza. A qual cimento Il barbaro mi pose! Un premio è questo Ben dovuto a mie colpe! In tale istante Dovea di nuovo amante I sospiri ascoltar? L'altrui querele Dovea volger in gioco? Ah, questo core A ragione condanni, o giusto amore! Io ardo e l'ardor mio non è più effetto D'un amor virtuoso; è smania, affanno, Rimorso, pentimento, Leggerezza, perfidia e tradimento! No. 25 Rondo FIORDILIGI Per pietà, ben mio, perdona All'error d'un'alma amante; Fra quest'ombre e queste piante Sempre ascoso, oh Dio, sarà. Svenerà quest'empia voglia L'ardir mio, la mia costanza, Perderà la rimembranza Che vergogna e orror mi fa. A chi mai mancò di fede Questo vano ingrato cor? Si dovea miglior mercede, Caro bene, al tuo candor!  