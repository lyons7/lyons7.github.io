FIORDILIGI Come tutto congiura A sedurre il mio cor! Ma no! Si mora, E non si ceda! Errai quando alla suora Io mi scopersi ed alla serva mia; Esse a lui diran tutto, ed ei più audace Fia di tutto capace; agli occhi miei Mai più non comparisca! A tutti i servi Minaccerò il congedo Se lo lascian passar; veder nol voglio, Quel seduttor. GUILELMO Bravissima, La mia casta Artemisia; la sentite? FIORDILIGI Ma potria Dorabella Senza saputa mia ... piano, un pensiero Per la mente mi passa; in casa mia Restar molte uniformi Di Guilelmo e Ferrando: ardir! Despina! Despina! DESPINA (entrando) Cosa c'è? FIORDILIGI Tieni un po' questa chiave e senza replica, Senza replica alcuna, Prendi nel guardaroba, e qui mi porta Due spade, due cappelli e due vestiti De' nostri sposi. DESPINA E che volete fare? FIORDILIGI Vanne, non replicare. DESPINA (da sè) Comanda in abregè donna Arroganza. (parte) FIORDILIGI Non c'è altro; ho speranza Che Dorabella stessa Seguirà il bell'esempio; Al campo, al campo! Altra strada non resta Per serbarci innocenti. DON ALFONSO (da sè) Ho capito abbastanza. (a Despina, che ritorna) Vanne pur, non temer. DESPINA Eccomi. FIORDILIGI Vanne Sei cavalli di posta Voli un servo a ordinar; di' a Dorabella Che parlarle vorrei. DESPINA Sarà servita. (da sè) Questa donna mi par di senno uscita.  