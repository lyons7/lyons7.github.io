FERRANDO In qual fiero contrasto, In qual disordine Di pensieri e di affetti io mi ritrovo! Tanto insolito e novo è il caso mio, Che non altri, non io Basto per consigliarmi ... Alfonso, Alfonso, Quanto rider vorrai Della mia stupidezza! Ma mi vendicherò, saprò dal seno Cancellar quell'iniqua ... Cancellarla? Troppo, oh Dio, questo cor per lei mi parla. No. 27 Cavatina FERRANDO Tradito, schernito Dal perfido cor, Io sento che ancora Quest'alma l'adora, Io sento per essa Le voci d'amor. Recitativo DON ALFONSO Bravo, questa è costanza. FERRANDO Andate, o barbaro; Per voi misero sono. DON ALFONSO Via, se sarete buono Vi tornerò l'antica calma. Udite: (mostrando Guilelmo) Fiordiligi a Guilelmo Si conserva fedel, E Dorabella infedel a voi fu. FERRANDO Per mia vergogna. GUILELMO Caro amico, bisogna Far delle differenze in ogni cosa; Ti pare che una sposa Mancar posse a un Guilelmo? Un picciol calcolo, Non parlo per lodarmi, Se facciamo tra noi ... Te vedi, amico, Che un poco più di merto ... DON ALFONSO Eh, anch'io lo dico. GUILELMO Intanto mi darete Cinquanta zecchinetti. DON ALFONSO Volentieri; Pria però di pagar, vo' che facciamo Qualche altra esperienza. GUILELMO Come? DON ALFONSO Abbiate pazienza, infin domani Siete entrambi miei schiavi; A me voi deste parola da soldati, Di far quel ch'io dirò. Venite, io spero Mostrargli ben, che folle è quel cervello Che sulla frasca ancor vende l'uccello.  