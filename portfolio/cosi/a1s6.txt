DORABELLA Dove son? DON ALFONSO Son partiti. FIORDILIGI Oh dipartenza Crudelissima amara! DON ALFONSO Fate core, Carissime figliuole; Guardate: da lontano vi fan cenno Con mano i cari sposi. FIORDILIGI Buon viaggio, mia vita! DORABELLA Buon viaggio! FIORDILIGI O Dei! Come veloce Se ne va quella barca! Già sparisce! Già non si vede più! Deh, faccia il cielo Ch'abbia prospero corso! FIORDILIGI Faccia che al campo giunga Con fortunati auspici! DON ALFONSO E a voi salvi gli amanti E a me gli amici. No. 10 Terzettino FIORDILIGI, DORABELLA E DON ALFONSO Soave sia il vento, Tranquilla sia l'onda Ed ogni elemento Benigno risponda Ai nostri desir. (Fiordiligi e Dorabella partono.)  