GUILELMO Sento, oh Dio, che questo piede È restio nel girle avante. FERRANDO Il mio labbro palpitante Non può detto pronunziar. DON ALFONSO Nei momenti più terribili Sua virtù l'eroe palesa. FIORDILIGI E DORABELLA Or che abbiam la nuova intesa, A voi resta a fare il meno; Fate core, a entrambe in seno Immergeteci l'acciar. FERRANDO E GUILELMO Idol mio, la sorte incolpa Se ti deggio abbandonar. DORABELLA (a Ferrando) A, no, no, non partirai! FIORDILIGI (a Guilelmo) No, crudel, non te n'andrai! DORABELLA Voglio pria cavarmi il core! FIORDILIGI Pria ti vo' morire ai piedi! FERRANDO (piano a Don Alfonso) Cosa dici? GUILELMO (piano a Don Alfonso) Te n'avvedi? DON ALFONSO (piano) Saldo, amico; Finem lauda! TUTTI Il destin così defrauda Le speranze de' mortali. Ah, chi mai, fra tanti mali, Chi mai può la vita amar? Recitativo GUILELMO Non piangere, idol mio! FERRANDO Non disperarti, Adorata mia sposa! DON ALFONSO Lasciate lor tal sfogo. È troppo giusta La cagion di quel pianto. FIORDILIGI Chi sa s'io più ti veggio! DORABELLA Chi sa se più ritorni! (Si abbracciano teneramente) FIORDILIGI Lasciami questo ferro: ei mi dia morte Se mai barbara sorte In quel seno a me caro ... DORABELLA Morrei di duol, D'uopo non ho d'acciaro. FERRANDO E GUILELMO Non farmi, anima mia, Quest'infausti presagi! Proteggeran gli Dei La pace del tuo cor ne' giorni miei. No. 7 Duettino FERRANDO E GUILELMO Al fato dàn legge Quegli occhi vezzosi; Amor li protegge, Nè i loro riposi Le barbare stelle Ardiscon turbar. Il ciglio sereno, Mio bene, a me gira: Felice al tuo seno Io spero tornar. Recitativo DON ALFONSO (da sè) La commedia è graziosa e tutti due Fan ben la loro parte. (Si sente un tamburo.) FERRANDO Oh cielo! Questo È il tamburo funesto Che a divider mi vien dal mio tesoro! DON ALFONSO Ecco amici la barca. FIORDILIGI Io manco! DORABELLA Io moro!   