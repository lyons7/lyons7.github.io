SOLDATI Bella vita militar! Ogni dì si cangia loco; Oggi molto, doman poco, Ora in terra ed or sul mar. Il fragor di trombe e pifferi, Lo sparar di schioppi e bombe Forza accresce al braccio e all'anima Vaga sol di trionfar. Bella vita militar! Recitativo DON ALFONSO Non v'è più tempo, amici; andar conviene Ove il destino, Anzi il dover v'invita. FIORDILIGI Mio cor! DORABELLA Idolo mio! FERRANDO Mio ben! GUILELMO Mia vita! FIORDILIGI Ah, per un sol momento ... DON ALFONSO Del vostro reggimento Già è partita la barca; Raggiungerla convien coi pochi amici Che su legno più lieve Attendendo vi stanno. FERRANDO E GUILELMO Abbracciami, idol mio! FIORDILIGI E DORABELLA Muoio d'affanno! No. 8a Recitativo (Quintetto) FIORDILIGI (piangendo) Di scrivermi ogni giorno Giurami, vita mia! DORABELLA (piangendo) Due volte ancora tu scrivimi, se puoi. GUILELMO Non dubitar, mio bene! FERRANDO Sii certa, o cara! DON ALFONSO (da sè) Io crepo se non rido! FIORDILIGI Sii costante a me sol! DORABELLA Serbati fido! FIORDILIGI, DORABELLA, FERRANDO E GUILELMO Addio!  Mi si divide il cor, bell'idol mio! Addio! Addio! Addio! (Mentre si ripete il coro, Ferrando e Guilelmo entrano nella barca che poi s'allontana. I soldati partono, seguiti dagli  uomini e dalle donne.) No. 9 Coro SOLDATI Bella vita militar! Ogni dì si cangia loco; Oggi molto, doman poco, Ora in terra ed or sul mar. Il fragor di trombe e pifferi, Lo sparar di schioppi e bombe Forza accresce al braccio e all'anima Vaga sol di trionfar. Bella vita militar!  