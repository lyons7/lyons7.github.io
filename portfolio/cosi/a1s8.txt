DESPINA (che sta frullando il cioccolatte) Che vita maledetta È il far la cameriera! Dal mattino alla sera Si fa, si suda, si lavora, e poi Di tanto, che si fa, nulla è per noi. È mezz'ora che sbatto; Il cioccolatte è fatto, ed a me tocca Restar ad odorarlo a secca bocca? Non è forse la mia come la vostra? O garbate signore, Che a voi dessi l'essenza, e a me l'odore! Per Bacco, vo' assaggiarlo. (Lo assaggia.) Com'è buono! (Si pulisce la bocca.) Vien gente! Oh cielo, son le padrone!  