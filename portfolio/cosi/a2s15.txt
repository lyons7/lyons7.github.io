DESPINA Fate presto, o cari amici, Alle faci il foco date E la mensa preparate Con ricchezza e nobiltà. Delle nostre padroncine Gli imenei son già disposti E voi gite ai vostri posti Finchè i sposi vengon qua. CORO DI SERVI E SUONATORI Facciam presto, o cari amici Alle faci il foco diamo E la mensa prepariamo Con ricchezza e nobiltà. DON ALFONSO Bravi, bravi! Ottimamente! Che abbondanza! Che eleganza! Una mancia conveniente L'un e l'altro a voi darà. (Mentre Don Alfonso canta, i suonatori accordono.) Le due coppie omai s'avanzano; Fate plauso al loro arrivo: Lieto canto e suon giulivo Empia il ciel d'ilarità. DESPINA E DON ALFONSO (piano, partendo per diverse porte) La più bella commediola Non s'è vista, o si vedrà!  