DON ALFONSO Miei signori, tutto è fatto; Col contratto nuziale Il notaio è sulle scale E ipso fatto qui verrà. FIORDILIGI, DORABELLA, FERRANDO E GUILELMO Bravo, bravo. Passi subito! DON ALFONSO Vo a chiamarlo. Eccolo qua. DESPINA (Con voce nasale) Augurandovi ogni bene, Il notaio Beccavivi Coll'usata a voi sen viene Notariale dignità, E il contratto stipulato Colle regole ordinarie Nelle forme giudiziarie, Pria tossendo, Poi sedendo Clara voce leggerà. FIORDILIGI, DORABELLA, FERRANDO E GUILELMO Bravo, bravo in verità! DESPINA Per contratto Da me fatto, Si congiunge in matrimonio Fiordiligi con Sempronio E con Tizio Dorabella, Sua legittima sorella; Quelle, dame ferraresi, Questi, nobili albanesi. E per dote e contradote ... FIORDILIGI, DORABELLA, FERRANDO E GUILELMO Cose note, cose note! Vi crediamo, Ci fidiamo, Soscriviam, date pur qua. DESPINA E DON ALFONSO Bravi, bravi in verità! (La carta resta in mano di Don Alfonso.  Si sente un gran suono di tamburo.) CORO (di dentro) Bella vita militar! Ogni dì si cangia loco; Oggi molto e doman poco, Ora in terra ed or sul mar. FIORDILIGI, DORABELLA, DESPINA, FERRANDO E GUILELMO Che rumor, che canto è questo? DON ALFONSO State cheti; io vo a guardar. (va alla finestra) Misericordia! Numi del cielo! Che caso orribile! Io tremo! Io gelo! Gli sposi vostri ... FIORDILIGI E DORABELLA Lo sposo mio ... DON ALFONSO In questo istante Tornaro, oh Dio! Ed alla riva Sbarcano già! FIORDILIGI, DORABELLA, FERRANDO E GUILELMO Cosa mai sento! Barbare stelle! In tal momento Che si farà? FIORDILIGI E DORABELLA Presto partite, Presto fuggite: (I servi portano via la tavola e i suonatori partono in furia.) Là, là celatevi, Per carità! DESPINA, FERRANDO, GUILELMO E DON ALFONSO Ma se ci (li) veggono? Ma se ci (li) incontrano? (Don Alfonso conduce Despina in una camera;  Fiordiligi e Dorabella conducono gli amanti in un'altra. Gli amanti escono non veduti e partono.) FIORDILIGI E DORABELLA Numi, soccorso! Numi, consiglio! Chi dal periglio Ci salverà? DON ALFONSO Rasserenatevi, Ritranquillatevi; In me fidatevi, Ben tutto andrà. FIORDILIGI E DORABELLA Mille barbari pensieri Tormentando il cor mi vanno; Se discoprono l'inganno Ah, di noi che mai sarà?  