FIORDILIGI Eccoli! DORABELLA Non son essi: è Don Alfonso, L'amico lor. FIORDILIGI Ben venga Il signor Don Alfonso! DON ALFONSO Riverisco DORABELLA Cos'è? Perchè qui solo? Voi piangete? Parlate, per pietà: che cosa è nato? L'amante ... FIORDILIGI L'idol mio ... DON ALFONSO Barbaro fato! No. 5 Aria DON ALFONSO Vorrei dir, e cor non ho: Balbettando il labbro va. Fuor la voce uscir non può, Ma mi resta mezza qua. Che farete? Che farò? Oh, che gran fatalità! Dar di peggio non si può. Ho di voi, di lor pietà! Recitativo FIORDILIGI Stelle! Per carità, signor Alfonso, Non ci fate morir. DON ALFONSO Convien armarvi, Figlie mie, di costanza. DORABELLA Oh Dei! Qual male È addivenuto mai, qual caso rio? Forse è morto il mio bene? FIORDILIGI È morto il mio? DON ALFONSO Morti non son, ma poco men che morti. DORABELLA Feriti? DON ALFONSO No. FIORDILIGI Ammalati? DON ALFONSO Neppur. FIORDILIGI Che cosa, dunque? DON ALFONSO Al marzial campo Ordin regio li chiama. FIORDILIGI E DORABELLA Ohimè, che sento! FIORDILIGI E partiran? DON ALFONSO Sul fatto. DORABELLA E non v'è modo d'impedirlo? DON ALFONSO Non v'è. FIORDILIGI Nè un solo addio? DON ALFONSO Gl'infelici non hanno Coraggio di vedervi; Ma se voi lo bramate, Son pronti. DORABELLA Dove son? DON ALFONSO Amici, entrate.  