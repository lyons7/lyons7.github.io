FIORDILIGI Ah, guarda, sorella, Se bocca più bella Se aspetto più nobile Si può ritrovar. DORABELLA Osserva tu un poco, Osserva, che foco Ha ne' sguardi, Se fiamma, se dardi Non sembran scoccar. FIORDILIGI Si vede un sembiante Guerriero ed amante. DORABELLA Si vede una faccia Che alletta e minaccia. FIORDILIGI E DORABELLA Io sono felice! Se questo mio core Mai cangia desio, Amore mi faccia Vivendo penar. Recitativo FIORDILIGI Mi par, che stamattina volentieri Farei la pazzarella: ho un certo foco, Un certo pizzicor entro le vene. Quando Guilelmo viene, se sapessi Che burla gli vo' far! DORABELLA Per dirti il vero, Qualche cosa di nuovo Anch'io nell'alma provo: io giurerei, Che lontane non siam dagli Imenei. FIORDILIGI Dammi la mano: io voglio astro li carti. Uh, che bell'Emme! E questo è un Pi: va bene: Matrimonio presto. DORABELLA Affè che ci avrei gusto! FIORDILIGI Ed io non ci avrei rabbia. DORABELLA Ma che diavol vuol dir che i nostri sposi Ritardano a venir? Son già le sei.  