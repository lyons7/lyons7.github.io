DON OTTAVIO Calmatevi, idol mio: di quel ribaldo vedrem, puniti in breve i gravi eccessi. vendicati sarem.  DONNA ANNA Ma il padre, oh Dio!  DON OTTAVIO Convien chinare il ciglio ai voleri del ciel; respira, o cara, di tua perdita amara fia domani, se vuoi, dolce compenso questo cor, questa mano, che il mio tenero amor.   DONNA ANNA Oh Dei, che dite!…In sì tristi momenti!  DON OTTAVIO E che? Vorresti con indugi novelli accrescer le mie pene? Crudele!  NO.23A: RECITATIVO ACCOMPAGNATO  DONNA ANNA Crudele? Ah, no, mio bene! Troppo mi spiace allontanarti un ben che lungamente la nostr’alma desia! Ma il mondo, oh Dio!… Non sedur la mia costanza del sensibil mio core! Abbastanza per te mi parla amore.  NO.23B: ARIA  Non mi dir, bell’idol mio, che son io crudel con te. Tu ben sai quant’io t’amai, tu conosci la mia fé. Calma, calma il tuo tormento, se di duol non vuoi ch’io mora!  Forse un giorno il cielo ancora sentirà pietà di me. (Parte.)   RECITATIVO  DON OTTAVIO Ah, si segua il suo passo: io vo’con lei dividere i martiri; saran meco men gravi i suoi sospiri. (Parte )  