RECITATIVO  DONNA ELVIRA Ferma, perfido, ferma!…  MASETTO Il birbo ha l’ali ai piedi!  ZERLINA Con qual arte si sottrasse l’iniquo!  (Parte con Masetto.)  DON OTTAVIO Amici miei, dopo eccessi si enormi  dubitar non possiam che Don Giovanni  non sia l’empio uccisore del padre di Donn’Anna.  In questa casa per poche ore fermatevi.  Un ricorso vo’far a chi si deve,  e in pochi istanti vendicarvi prometto.  Cosi vuole dover, pietade, affetto.  NO.21: ARIA  Il mio tesoro intanto  andate a consolar,  e del bel ciglio il pianto  cercate di asciugar.  Ditele che i suoi torti  a vendicar io vado  che sol di stragi e morti  nunzio vogl’io tornar  (Partono tutti.)  