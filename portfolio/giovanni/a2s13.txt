NO.24: FINALE  DON GIOVANNI (ai musicisti)  Già la mensa è preparata; voi suonate, amici cari; già che spendo i miei danari, io mi voglio divertir. Leporello, presto in tavola!  LEPORELLO Son prontissimo a servir. (I servi portano in tavola, mentre Leporello vuol uscire.)   DON GIOVANNI Già che spendo i miei danari, ecc. (Mangia. I musicisti cominciano a suonare un’aria da ‘Una cosa rara’ di Martin y Soler )  LEPORELLO  Bravi! ‘Cosa rara’!  DON GIOVANNI Che ti par del bel concerto?  LEPORELLO  È conforme al vostro merto.  DON GIOVANNI Ah, che piatto saporito!  LEPORELLO Ah, che barbaro appetito! Che bocconi da gigante! Mi par proprio di svenir.  DON GIOVANNI Nel veder i miei bocconi gli par proprio di svenir! Piatto!  LEPORELLO Servo. (Viene suonato un brano dell’opera ‘Fra i due litiganti il terzo Gode’ di Sarti.) Evvivano i ‘Litiganti’!  DON GIOVANNI Versa il vino! (Leporello versa il vino nel bicchiere lo fa.) Eccellente marzimino!  (Leporello cangia il piatto a Don Giovanni e mangia in fretta.)    LEPORELLO  Questo pezzo di fagiano piano piano vo’inghiottir   DON GIOVANNI Sta mangiando quel marrano: fingerò di non capir.  (Viene suonato un brano delle ‘Nozze di Figaro’ di Mozart.)  LEPORELLO  Questa poi la conosco pur troppo…  DON GIOVANNI (lo chiama senza guardarlo.) Leporello!  LEPORELLO (col la bocca piena) Padron mio…  DON GIOVANNI Parla schietto, mascalzone!  LEPORELLO Non mi lascia una flussione le parole proferir.  DON GIOVANNI Mentre io mangio, fischia un poco.  LEPORELLO Non so far!  DON GIOVANNI Cos’è?  LEPORELLO  Scusate: sì eccellente è il vostro cuoco, che lo volli anch’io provar.  DON GIOVANNI (fingendo d’accorgersi solo adesso che mangia) Si eccellente è il cuoco mio, che lo volle anch’ei provar!  