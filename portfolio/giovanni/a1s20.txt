DON GIOVANNI Riposate, vezzose ragazze!   LEPORELLO Rinfrescatevi, bei giovanotti!   DON GIOVANNI E LEPORELLO Tornerete a far presto le pazze, tornerete a scherzar e ballar.  DON GIOVANNI (ai servi) Ehi, caffè!  (Si portano i rinfreschi)  LEPORELLO Cioccolata!  MASETTO Ah! Zerlina, giudizio!  DON GIOVANNI Sorbetti!  LEPORELLO Confetti!  MASETTO Ah! Zerlina, giudizio!  ZERLINA E MASETTO Troppo dolce comincia la scena, in amaro potria terminar, sì!  DON GIOVANNI Sei pur vaga, brillante Zerlina!  ZERLINA Sua bontà!  MASETTO La briccona fa festa!  LEPORELLO Sei pur cara, Giannotta, Sandrina!  MASETTO (guardando Don Giovanni) Tocca pur, che ti cade la testa! ... Ah, briccona, mi vuoi disperar!  ZERLINA Quel Masetto mi par stralunato! Brutto, brutto si fa quest’affar!  DON GIOVANNI E LEPORELLO Quel Masetto mi par stralunato; qui bisogna cervello adoprar.  (Entrano Donna Anna, Donna Elvira e Don Ottavio,tutti mascherati.)  LEPORELLO Venite pur avanti, vezzose mascherette!  DON GIOVANNI È aperto a tutti quanti. Viva la libertà!  DONNA ELVIRA, DONNA ANNA E DON OTTAVIO Siam grati a tanti segni di generosità!  DONNA ELVIRA, DONNA ANNA, DON OTTAVIO, DON GIOVANNI E LEPORELLO Viva la libertà!  DON GIOVANNI Ricominciate il suono! (a Leporello) Tu accoppia i ballerini!  (Don Ottavio balla Menuetto con Donna Anna)  LEPORELLO (agli ospiti) Da bravi, via’ ballate!  DONNA ELVIRA (a Donna Anna, mostrando Zerlina) Quella è la contadina.  DONNA ANNA Io moro!  DON OTTAVIO Simulate!  DON GIOVANNI E LEPORELLO Va bene in verità!  MASETTO (ironico) Va bene in verità!  DON GIOVANNI (a Leporello) A bada tien Masetto.  LEPORELLO (a Masetto) Non balli, poveretto? Poveretto!  DON GIOVANNI (a Zerlina) Il tuo compagno io sono, Zerlina, vien pur qua. (Si mette a ballare con Zerlina una contradanza)  LEPORELLO Vien qua, Masetto caro, facciam quel ch’altri fa.  MASETTO No, no, ballar non voglio.  LEPORELLO Eh, balla, amico mio!  MASETTO No!  LEPORELLO  Sì! Caro Masetto, balla!  DONNA ANNA (a Donna Elvira) Resister non poss’io!  DONNA ELVIRA E DON OTTAVIO (a Donna Anna) Fingete, per pietà!  MASETTO (a Leporello) No, no, non voglio!  LEPORELLO (facendolo ballare per forza) Eh, balla, amico mio, facciam quel ch’altri fa.  (balla la Teitsch con Masetto)  DON GIOVANNI Vieni con me, mia vita... (ballando conduce via Zerlina quasi per forza)  MASETTO Lasciami... ah, no... Zerlina! (Si cava dalle mani di Leporello e seguita Zerlina.)  ZERLINA Oh Numi! son tradita!   LEPORELLO Qui nasce una ruina. (sorte in fretta)   DONNA ANNA, DNNA ELVIRA E DON OTTAVIO L’iniquo da se stesso nel laccio se ne và.  ZERLINA (fuori) Gente, aiuto! aiuto, gente!  DONNA ANNA, DONNA ELVIRA E DON OTTAVIO Soccorriamo l’innocente!  MASETTO (fuori) Ah, Zerlina! ah, Zerlina!  ZERLINA Scellerato! Scellerato!  DONNA ANNA, DONNA ELVIRA E DON OTTAVIO Ora grida da quel lato! Ah! gittiamo giù la porta!  ZERLINA (rientrando di corsa) Soccorretemi, o son morta!  DONNA ANNA E DONNA ELVIRA, DON OTTAVIO, E MASETTO Siamo qui noi per tua difesa.  DON GIOVANNI (entra trascinando Leporello) Ecco il birbo che t’ha offesa; ma da me la pena avrà! (fingendo di voler ferirlo) Mori, iniquo! Mori, dico!  LEPORELLO Ah cosa fate! cosa fate!  DON OTTAVIO (pistola in mano) Nol sperate!  DONNA ANNA, DONNA ELVIRA E DON OTTAVIO (L’empio crede con tal frode di nasconder l’empietà.) (Si cavano le maschere.)  DON GIOVANNI Donna Elvira!  DONNA ELVIRA Si, malvagio!  DON GIOVANNI Don Ottavio!  DON OTTAVIO Sì, signore!  DON GIOVANNI (A DONNA ANNA) Ah, credete!...  DONNA ANNA, DONNA ELVIRA, DON OTTAVIO, ZERLINA E MASETTO Traditore, traditore!  Tutto, tutto già si sa.  Trema, trema o scellerato! Saprà tosto il mondo intero il misfatto orrendo e nero, la tua fiera crudeltà. Odi il tuon della vendetta, che ti fischia intorno intorno: sul tuo capo in questo giorno il suo fulmine cadrà.  DON GIOVANNI È confusa la mia testa, non so più quel ch’io mi faccia, e un’orribile tempesta minacciando, oh Dio, mi va. Ma non manca in me coraggio, non mi perdo o mi confondo, se cadesse ancor il mondo nulla mai temer mi fa.  LEPORELLO  È confusa la sua testa, non so più quel ei si faccia, e un’orribile tempesta minacciando, oh Dio, lo va. Ma non manca in lui coraggio, non si perde o si confonde, se cadesse ancor il mondo nulla mai temer lo fa.  