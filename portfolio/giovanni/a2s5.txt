RECITATIVO  Zitto! Lascia ch’io senta: ottimamente. Dunque dobbiamo ucciderlo?  MASETTO Sicuro.  DON GIOVANNI E non ti basteria rompergli l’ossa, fracassargli le spalle…  MASETTO No, no, voglio ammazzarlo. Vo’ farlo in cento brani…  DON GIOVANNI Hai buon’arme?  MASETTO Cospetto! Ho pria questo moschetto, e poi questa pistola… (Da il moschetto e la pistola a Don Giovanni)  DON GIOVANNI E poi?  MASETTO Non basta?  DON GIOVANNI Eh, basta, certo! or prendi: (battendo Masetto col rovescio della spada)  Questa per la pistola, questa per il moschetto…  MASETTO Ahi! ahi! soccorso!  DON GIOVANNI Taci, o t’uccido! Questa per ammazzarlo,  e questa per farlo in brani  villano, mascalzon, ceffo da cani! (Parte.)  