RECITATIVO  LEPORELLO Di molte faci il lume s’avvicina o mio ben: stiamci qui ascosi, finché da noi si scosta.  DONNA ELVIRA Ma che temi, adorato mio sposo?  LEPORELLO  Nulla, nulla… certi riguardi…io vo’ veder se il lume è già lontano. Ah, come da costei liberarmi! Rimanti, anima bella. (S’allontana.)  DONNA ELVIRA  Ah non lasciarmi!  NO.19: SESTETTO  DONNA ELVIRA  Sola, sola, in buio loco, palpitar il cor io sento, e m’assale un tal spavento che mi sembra di morir.  LEPORELLO (andando a tentone) Più che cerco, men ritrovo questa porta sciagurata! Piano piano: l’ho trovata, ecco il tempo di fuggir. (Sbaglia la porta.)  (Donna Anna e Don Ottavi entrano.)   DON OTTAVIO  Tergi il ciglio, o vita mia, e dà calma al tuo dolore: l’ombra omai del genitore pena avrà de’ tuoi martir.  DONNA ANNA Lascia, almeno alle mie pene questo picciolo ristoro. Sol la morte, o mio tesoro, il mio pianto può finir.  DONNA ELVIRA (senza esser vista) Ah! dov’è lo sposo mio?  LEPORELLO (dalla porta, senza esser visto) Se mi trova son perduto!  DONNA ELVIRA  Una porta là vegg’io.  Cheta cheta vo’ partir.  LEPORELLO  Una porta là vegg’io. Cheto cheto vo’ partir.  Nel sortire s’incontrano in Zerlina e Masetto. Leporello s’asconde la faccia.  