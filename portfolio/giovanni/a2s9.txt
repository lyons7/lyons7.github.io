RECITATIVO  ZERLINA Dunque quello sei tu che il mio Masetto poco fa crudelmente maltrattasti!  DONNA ELVIRA Dunque tu m’ingannasti, o scellerato, it spacciandoti con me da Don Giovanni!  DON OTTAVIO Dunque tu in questi panni venisti qui per qualche tradimento!  ZERLINA A me tocca punirlo!  DONNA ELVIRA Anzi a me.   DON OTTAVIO  No, no, a me.  MASETTO Accoppatelo meco tutti tre.  NO.20: ARIA  LEPORELLO (a DON OTTAVIO E DONNA ELVIRA) Ah, pietà, signori miei, ah, pietà, pietà di me! Do ragione a voi, a lei, ma il delitto mio non è. Il padron con prepotenza l’innocenza mi rubò. (piano a Donna Elvira) Donna Elvira, compatite! Già capite come andò. (a Zerlina) Di Masetto non so nulla, (accennando Donna Elvira) vel dirà questa fanciulla. È un’oretta circumcirca che con lei girando vo. (a Don Ottavio con confusione) A voi, signore, non dico niente.  Certo timore… certo accidente… Di fuori chiaro… di dentro oscuro… Non c’è riparo… la porta… il muro… lo… il la… (additando la parta dov’’erasi chiuso per errore) vo da quel lato… poi qui celato.  l’affar si sa… oh, si sa.  ma s’io sapeva fuggìa per qua. (S’avvicina con destrezza alla porta e fugge.)  