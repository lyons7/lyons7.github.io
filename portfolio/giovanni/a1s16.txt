RECITATIVO  ZERLINA Masetto, senti un po’! Masetto, dico...   MASETTO Non mi toccar!   ZERLINA Perché?   MASETTO Perché mi chiedi, perfida? Il tatto sopportar dovrei d’una man infedele?  ZERLINA Ah, no: taci, crudele! lo non merto da te tal trattamento!  MASETTO  Come! ed hai l’ardimento di scusarti? Star sola con on uom, abbandonarmi il di delle mie nozze! Porre in fronte a un villano d’onore questa marca d’infamia! Ah! se non fosse lo scandalo, vorrei...  ZERLINA Ma se colpa io non ho! ma se da lui ingannata rimasi... E poi, che temi? Tranquillati, mia vita! Non mi toccò la punta delle dita! Non me lo credi? Ingrato! Vien qui: sfogati, ammazzami fa’ tutto di me quel che ci piace! Ma poi, Masetto mio, ma poi fa’ pace.  NO.12: ARIA Batti, batti, o bel Masetto, la tua povera Zerlina! Starò qui come agnellina ! le tue botte ad aspettar! ecc. Lascerò straziarmi il crine, lascerò cavarmi gli occhi,  e le care tue manine  lieta poi saprò baciar! ecc.  Ah, lo vedo, non hai core! Pace, pace, o vita mia! In contenti ed allegria notte e dì vogliam passar! ecc.  RECITATIVO  MASETTO Guarda un po’ come seppe questa strega sedurmi! Siamo pure i deboli di testa!  DON GIOVANNI (di dentro) Sia preparato tutto a una gran festa.   ZERLINA Ah, Masetto, odi la voce del monsù cavaliero!    MASETTO Ebben, che c’è?  ZERLINA Verrà!  MASETTO Lascia che venga!  ZERLINA Ah, se vi fosse un buco da fuggir!  MASETTO Di cosa temi? Perché diventi pallida? Ah, capisco, bricconcella!  Hai timor ch’io comprenda com’è tra voi passata la faccenda!  NO.13: FINALE Presto, presto, pria ch’ei venga, por mi vo’da qualche lato!  C’è una nicchia: qui celato cheto cheto mi vo’star.  ZERLINA  Senti, senti... dove vai? Ah, non t’asconder, o Masetto!  Se ti trova, poveretto, tu non sai quel che può far!  MASETTO Faccia, dica quel che vuole!  ZERLINA Ah, non giovan le parole!  MASETTO Parla forte, e qui t’arresta! Capirò se m’è fedele e in qual modo andò l’affar,   ZERLINA Che capriccio ha nella testa! Quel ingrato, quel crudele, oggi vuol precipitar,   