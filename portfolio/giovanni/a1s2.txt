DON GIOVANNI Leporello, ove sei?  LEPORELLO Son qui per mia disgrazia; e voi?  DON GIOVANNI Son qui.  LEPORELLO Chi è morto, voi, o il vecchio?  DON GIOVANNI Che domanda da bestia! Il vecchio.  LEPORELLO  Bravo: due imprese leggiadre! Sforzar la figlia, ed ammazzar il padre.  DON GIOVANNI L’ha voluto, suo danno.  LEPORELLO Ma Donn’Anna, cosa ha voluto?  DON GIOVANNI Taci, non mi seccar; vien meco se non vuoi qualche cosa ancor tu!  LEPORELLO Non vo’ nulla, signor, non parlo più.  (Partono.)  