ZERLINA (Tra quest’alberi celata si può dar che non mi veda.)   DON GIOVANNI (che la prende) Zerlinetta mia garbata, t’ho già vista, non scappar!  ZERLINA Ah! lasciatemi andar via.  DON GIOVANNI No, no, resta, gioia mia!   ZERLINA Se pietade avete in core...    DON GIOVANNI Si, ben mio, son tutto amore; vieni un poco in questo loco! Fortunata io ti vo far!  ZERLINA (Ah! s’ei vede il sposo mio, so ben io quel che può far! ecc.)  DON GIOVANNI (aprendo la nicchia vede Masetto) Masetto!  MASETTO Sì, Masetto!  DON GIOVANNI E chiuso là, perché?  La bella tua Zerlina  non può, la poverina,  più star senza di te!  MASETTO Capisco, sì, signore!  DON GIOVANNI Adesso, fate core!  I suonatori udite?  Venite omai con me, ecc.  ZERLINA E MASETTO Sì, si, facciamo core!  Ed a ballar cogli altri  andiamo tutti tre, ecc. (Partono.)  